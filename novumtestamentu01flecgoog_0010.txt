lV COMMENTATIO ISAGOGIGA.

opere, quod indole sua tale est , ut in multorum manus ve-
niat, et usui cultorum literarum , quotquot sunt qui codi-
ces quaerunt et hoc genere studiorum delectantur, serviat3
tamen, ut fit , theologorum oculos et aciem fugit, ut ne in
libris quidem, quales haec aetas edidit, isagogicis, qui di-
cuntur, in studia lectionemque sacrarum scripturarum a
viris doctis‘ ingeniosisque Germanis crebro conscriptis, ul-
lam Codicis rarissimi et pergravis mentionem factam vi-
deamus. Quod quidem inde explicandum reor, quod rari
theologi sunt, qui in arte critica librorum sacrorum exer-
cenda gnaviter et lubenter versantur (historica enim aut
exegetica studia plerique praeferunt); alii vero, pauciores
quidem, eo usque criticen et superiorem, quae res tractat,
et inferiorem s. verbalem ‚ quae in verborum authentia
disquirenda versatur, oderunt, ut iu temerariis conatibus
verae saluti evangelicae damnum perniciemque illaturis
hanc artem habeant, hebeti sane illi parumque circumspe-
cto judicio. Quid enim magis pium, quid magis evangeli-
cum cogitari potest, quam textum, qui tot mortalibus san-
ctus fuit, est, erit, dux vitae atque magister, purgare ma-
gis magisque a mendis, temporum hominumque injuria il-
latis, et ad eam sormam atque rationem, quae apostolicis
temporibus quam simillima est, idoneis rationibus atque
argumentis redigere? Absit modo levitas, absit impietas3
quod vitium nemo profecto extimescet in iis viris (sunt
autem optimi), qui non tantum mente et ingenio, sed etiam
animo literas tractant. — Reperiuntur quidem, quinon re-
cusent criticis disquisitionibus detineri et aliquid temporis
in examinandis ponderandisque lectionibus variantibus do-
mi consumere. Rarissimi tamen omnium et tenacissimi hi
sunt, qui exterarum bibliothecarum majores catalogos in
itineribus hoc fine susceptis consulunt, et libros manu scri-
ptos proprio Marte non sine labore, sudore, fastidio, quod
his occupationibus· peculiare est, tractant et describunt.
Id quod praeter Scholzium, Rinckium et me constat fecisse
neminem theologorum aetatis nostrae ¹). ——

1) Utriusque formulae et Catholicae et Protestantium docto·
res, in urbibus agentes, quae bibliothecas copia manuscriptorum

