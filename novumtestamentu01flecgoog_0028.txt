xxu COMMENTA'rlo ISAGOGICA.

digna. Genus enim dicendi est graeco-latinum3 retinen-
tur graeca nonnunquam vocabula (ut in: mons eleon, cata
Matthaeum et in aL), immiscentur alia barbara et a genio
latinae linguae aliena. Quod etsi aegre feratur ab eo, qni
meliori adsuevit sermoni, tamen hoc inde utilitatis redun-
dat, quod textus graeci antiquioris natura ex his fragmen-
tis, quae presse sequuntur Graeca, cognoscitur. At certo
dici et colligi nequit, quosnam fontes Graecos sequuti&
fuerint, qui latine haec vertebant, cum antiquissimi libri
manu scripti graeci, his quidem fragmentis aetate pareS,
perpauci supersint. De provincia et origine versionum
ante Hieronymum, quae nonnunquam privatis tantum usi-
bus inserviisse videntur, ea de causa difficile judicium est,
quod haud raro forte fortuna ex uno loco in alium migra-
verunt. Ea tamen fragmenta, erroribus orthographicis,
grammaticis aliisque non uno loco conspicua, apte compa-
rantur ad latinae linguae, senescentis illius et decrepitae,
historiam subtilius cognoscendam3 et documento sunt,
quem in modum veteres Christiani, non tantum episcopi et
clerici, sed etiam laici, pietate insignes, qui aliqua utrius-
que linguae facultate instructi sibi videbantur, sacros li-
bros graecos in latinum sermonem transferre conati sint,
summa quidem fide et mirabili diligentia. Quae fragmenta
Italicarum versionum, hueusque cognita, si aliis incognitis
et nove repertis augere secunda fortuna contingeret, si
praestantes Codices graeci vetustissimi denuo ad editiones
impressas conferrentur, et quidem subtilitate philologica
his nostris diebus digniore , de restituendo textu graeco,
saeculo 111. fere p. Chr. familiari, bona quaevis sperari fas
esset. â€”

Satis haec sunto disputata de rebus biblicis ante Hiero-
nymum3 nunc , unde aberravit oratio, ad nostri codicis
versionem Hieronymianam redeamus. Hieronymus jussu
Damasi, episcopi Romani, adiumento codicum graecorum
non multorum, sed excellentium antiquitate et indole sua,
suscepit laborem et emendandae veteris versionis, tot men-
dis foedatae, et novae translationis conficiendae. ln qua
re ardua moderate egit3 sed ne sic quidem damnatorias
sententias imperitorum et malevolorum effugit3 in quos

 

