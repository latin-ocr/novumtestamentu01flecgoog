SIXTI QUINTI PRAEFATIO· xnvn

maret ⁰): qui denique, sicuti confidimus, divinam pro nobis opem
usque ad consummationem saeculi, ὅ) ecclesiae Catholicae promis-
sam, implorare non cessat, ad nos in ejusdem Petri cathedra, in
qua ejus vivit potestas, et excellit auctoritas, Deo sic disponente
constitutos ‘J ‚ totum hoc judicium proprie, ac specialiter pertinere,
Dei omnipotentis auxilio suppliciter invocato , et ipsius Apostolo-
mmm-incipis auctoritate confisi, ob publicam sauctae Dei Eccle-
siae utilitatem haudquaquam gravati sumus, inter alias Pontificiae
solicitudinis occupationes, hunc quoque non mediocrem accuratae
lucubrationis laborem suscipere, atque ea omnia perlegere, quae
atii collegerant, aut senserant, diversarum lectionum rationes per·
pendere , sanctorum Doctorum sententias recognoscere: quae qui-
bus anteferenda essent, dijudicare , adeo, utin hoc laboriosissimae
emendationis curriculo, in quo operam quotidianam, eamque pluri-
bus horis collocandam duximus, aliorum quidem labor fuerit in
consulendo , noster autem in eo, quod ex pluribus esset optimum,
deligendo: ita tamen , ut Veterem multis in Ecclesia abhinc saecu-
lis receptam lectionem omnino retinuerimus. Novam interea Ty-
pographiam in Apostolico Vaticano Palatio nostro ad id potissi-
mum magnifice exstruximus, atq11e ad ejus curam, congregationem
aliquot sanctae Romanae Ecclesiae cardinalium , et insigne Colle-
gium doctissimorum virorum fere ex omnibus Christiani orbis na-
tionibus, et celeberrimis studiorum Generalium universitatibus,
amplis, opulentiaque reditibus dotatum deputavimus, utin ea emen-
datum jam Bibliorum volumen excuderetur: eaque res quo magis
incorrupte perficeretur, nostra nos ipsi manu correximus, siqua
praelo vitia obrepserant, et quae confusa, aut facile confundi posse
videbantur, ea intervallo scripturae, ac majoribus notis, et inter-
punctione distinximus. Ceterum, nostri ne huj us consilii, institu-
tique rationes ignorentur , sed potius universae Ecclesiae catholi-
cae, ipsique posteritati notissimae, ac testatissimae relinquantur,
cunctique facile intelligant, quisnam ordo in hoc opere conficiendo,
quae lex, ac methodus inita, quae indagandi veri norma a nobis
servata sit: illud sane omnibus certum, atque exploratum esse vo·-
lumus, nostros hos labores, ac vigilias numquam eo spectasse, ut
nova editio in lucem exeat, sed ut Vulgata vetus ex Tridentinae

a) Luc· 22. h) S. Leo serm. ia Nativit. S. S. Petri et Pauli. c) S.
Leo serm. 2.

