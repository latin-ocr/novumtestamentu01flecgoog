In Biblia Sacra Vulgatao Editionis

Sixto· K, Pont. Max. jussu recognita atquo edita.
(Romae, ex Typographia Apostolica Vaticana. 1⁵9⁰. Fol.)

SIXTUS EPISCOPUS
SERVUS SERVORUM DEI.
An PERPETUAM am marronam.

Aeternus ille coelestium, terrestriumque rerum omnium con-
ditor, ac moderator Deus, Ecclesiam sanctam, veluti deliciarum
Paradisum, sua ipsemet dextera, tamquam providus Agricola, variis
plantis, stirpibusque mirifice consevit, simulque uberrimo sacra-
rum eandem scripturarum fonte, pluribus quasi fluviis, in univer-
sum terrarum orbem diffuso, sic irrigavit, ut sancta mysteria , ora-
culaque divina, quae sacris continentur libris, sicut in cunctarum
gentium salutem parabantur, ita a tribus illis potissimum enuncia-
rentur linguis , quae in omnium auribus nationum maxime percre-
buerunt, nec non sanctissimae Crucis titulo consecratae, Salvatoris
nostri Regnum, Hebraeis , Graecis , ac Latinis literis praedicarunt.
Verum callidissimus, ac nequissimus humani generis hostis , cujus
invidia mortis aculeus, cujus superbia peccandi magisterium fuit,
nullum non movit lapidem, ut coelestem divini verbi sementem,
quantumin ipso erat, aut nascentem opprimeret, aut extirparet
enatam, aut adultam vitiaret: id vero praecipue omni conatu, ac
machinatione tentavit, ut sacrorum quaedam corruptissimae Biblio-
rum editiones prodirent, atque ita impietas sub pietatis figura deli-
tesceret, ac populis scoria pro argento, fel draconum pro vino, pro
lacte sanies obtruderetur. cumque non in Haereticis tantum, sed
in Catholicis etiam quibusdam , tametsi consilio dissimili, subortum
sit nimium quoddam nec plane laudabile studIum, et quasi libido
scripturas Latine interpretandi: idem malorum omnium artifex Sa-
tanas per illos, licet nihil tale cogitantes, ex hac ipsa tam incerta,
ac multiplici versionum diversitate et varietate sumpta occasione
sic miscere omnia, atque in dubium revocareset, si fieri posset, rem
eo perducere contendit, ut dum Scripturarum verbis diversi inter-
pretes aliam atque aliam formam, ac speciem induunt, nihil in iis

